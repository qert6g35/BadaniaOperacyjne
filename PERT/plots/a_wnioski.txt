Metoda PERT najlepiej sprawdziła się dla danych generowanych z symetrycznego rozkładu trójkątnego (datatype = 1). Empirycznie wyznaczony kształt gęstości dla datatype = 0 odbiega od teoretycznej gęstości ustalonej dla metody PERT, co może wynikać z asymetrii trójkątnego rozkładu generowanego z trzech losowych liczb. Istnieje prawdopodobieństwo, że przy większej liczbie próbek kształty gęstości zaczęłyby się pokrywać.

Wraz ze wzrostem liczby próbek empirycznie wyznaczone kształty gęstości powinny coraz bardziej przypominać rozkład normalny. Taką zależność można zaobserwować dla danych typu datatype = 1.

Metoda PERT została z powodzeniem wykorzystana do wyznaczania prawdopodobieństwa, że projekt zostanie ukończony w określonym czasie, a także do oszacowania liczby dni potrzebnych na jego realizację przy zadanym poziomie prawdopodobieństwa.

Do oszacowania kształtu gęstości empirycznej zastosowano metodę estymacji jądrowej, dostępną w bibliotece SciPy. Dla danych dostarczonych przez prowadzącego, empirycznie wyznaczona gęstość pokrywa się z gęstością zakładaną, co sugeruje, że — podobnie jak w przypadku datatype = 1 — dane te mogły zostać wygenerowane z symetrycznego rozkładu.